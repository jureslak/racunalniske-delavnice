# Računalniške delavnice: C++

## Opis delavnice
Skozi potek delavnice bomo globlje spoznali programski jezik C++.  Začeli bomo z
osnovno strukturo programa, vhodno-izhodnimi tokovi (IO streams) in kontrolnimi strukturami,
nato pa si bomo pogledali standardno
knjižnico, s poudarkom na STL, ki implemetira pogosto rabljene podatkovne
strukture in algoritme. Primerjali bomo kodo in čas izvajanja z drugimi
programskimi jeziki.

Nadaljevali bomo z drugimi `++` deli jezika C++, to so razredi (classes), preoblaganje
operatorjev (operator overloading) in šablone (templates), ki omogočajo račje
tipiziranje (duck-typing). S tem se bomo tudi naučili brati standardno C++ dokumentacijo.

Sledili bodo konstruktorji in destruktorji. Pogledali so bomo primere zahrbtnih
puščanj pomnilnika (memory leaks), ki se jih v C++ lahko izognemo z uporabo idioma RAII.

Na željo poslušalcev lahko podrobneje pogledamo tudi druge aspekte, kot so
dedovanje in virtualne funkcije, večnitnost (multithreading), bolj komplicirane oblike
meta-programiranja s šablonami, podobnosti in razlike med kazalci (pointers),
referencami in iteratorji ...

## Priporočeno predznanje:
Znanje programiranja, osnovnih podatkovnih struktur in orodja `git`. Priporočeno je znanje vsaj enega
statično tipiziranega jezika (npr. C, Java, C#).

<!---
vim: set spell spelllang=sl:
-->
