# Računalniške delavnice:

## Opis delavnice
Skozi potek delavnice bomo postavili majhen projekt v Pythonu, pri čemer se bomo
delali, kot da je zelo velik. Naučili se bomo razmišljati o problemih, ki
pridejo z velikostjo in uporabljati orodja, ki so namenjena za resne in ogromne
projekte in resnih projektih.

Delavnica bo razdeljena na 3 dele:

### Testiranje
V programih se pogosto pojavljajo hrošči -- nezaželene napake, ki lahko
povzročijo čudno obnašanje programa, kar pa ima lahko neprijetne ali celo močno
škodljive posledice.  Pogledali so bomo nekaj zgodovinskih primerov, da utrdimo
prepričanje, da so hrošči ponavadi slaba reč.  Glavni način za boj proti temu je
testiranje kode. Naučili se bomo, zakaj je potrebno pisati teste, kaj z njimi
pridobimo in kako napisati dober test. Uporabljali bomo Pythonova vgrajena
modula ``unittest`` in ``doctest``. Dotaknili se bomo tudi zadnje čase zelo
popularne ideje TDD.

### Dokumentacija
Če želimo, da naš projekt uporablja še kdo ali da našo kodo razume še kdo, mora
biti napisana razumljivo in dobro dokumentirana. Naučili se bomo dokumentirali
kodo in si ogledali sistem ``sphinx`` za generiranje dokumentacije, ki ga
uporablja Python sam.

### Dizajn in stil kode ter review
Skozi celotno delavnico se bomo pogovarjali o tem, kaj pomeni dober dizajn kode
in kaj vse lahko z njim preprečimo.  Pri velikih projektih pa je pomemben tudi
stil kode, dogovori o poimenovanju objektov in berljivost kode. Ogledali si
bomo, zakaj je to pomembno, kaj lahko s tem preprečimo.  Uporabili bomo orodje
``pylint``.

Na koncu bomo, če bo ostal čas, cel projekt lepo zavili v paket skupaj s
standardno ``setup.py`` skripto in ga postavili na repozitorij, tako da bo
pripravljen za uporabo.

## Priporočeno predznanje:
Osnovno znanje Pythona in git-a.

<!---
vim: set spell spelllang=sl:
-->
